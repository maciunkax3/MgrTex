\section[Aplikacje wykorzystujące OpenCl]{Aplikacje wykorzystujące OpenCl}
OpenCL jest biblioteką, która z pewnością może znaleźć zastosowanie w wielu aplikacjach z systemem Android. Brak oficjalnego wsparcia api na Androidzie sprawia, że ilość informacji o używaniu tej biblioteki przez programy na platforme Android jest znikoma. O używaniu tego api przez aplikacje można znaleźć tylko kilka wzmianek w Internecie. W poniższych podrozdziałach opisano wykorzystanie tej biblioteki w kilku aplikacjach.
\subsection[Tensorflow]{Tensorflow}
Tensorflow to biblioteka wykorzystywana do uczenia maszynowego. Program ten jest często używany do treningów głębokich sieci neuronowych. Proces uczenia sieci neuronowych wymaga wielokrotnego przemnażania wielu macierzy. Samo wykorzystanie wyuczonego modelu również wiąże się z procesem mnożenia macierzy. Tensorflow to oprogramowanie potrafiące wykorzystać różne api, służące do obliczeń, takie jak CUDA, SYCL czy OpenCL. W przypadku wersji programu na system Android głównym api używanym przez tensorflow jest OpenCL. Jak wynika z artykułu \emph{Even Faster Mobile GPU Inference with OpenCL} [10], użycie api OpenCL umożliwia poprawienie wydajności o 100\% w stosunku do urzywania OpenGL. Przy optymalizacji programu, używając OpenCL, pomocne były narzędzia dostarczone przez producenta GPU Adreno. Ponieważ api OpenCL nie jest oficjalnie wspierane, aplikacja Tensorflow na starcie odpytuje urządzenie o dostępność biblioteki. W przypadku gdy biblioteka ta jest niedostępna, ładowany jest silnik, działający w oparciu o api OpenGL.
\subsection[OpenCV]{OpenCV}
OpenCV (z ang. Open Source Computer Vision Library) to bibilioteka, która to implementuje wiele funkcjonalności służących na przykład do uczenia maszynowego i przetwarzania obrazów. Wiele z algorytmów dostarczanych przez bibliotekę wykonywanych jest na procesorach graficznych. Api wykorzywane przez OpenCV do uruchamiania algorytmów na GPU to OpenCL. W artykule \emph{Use OpenCL in Android camera preview based CV application} [15] opisano, że użycie OpenCV-T Api, które wewnątrz korzysta z OpenCL, przy modyfikowaniu obrazu z kamery, poprawia ilość wyświetlanych klatek na sekundę. Wynik osiągany przez urządzenie Sony Xperia Z3, gdy modyfikacja obrazu odbywała się przy pomocy kodu w C/C++, to 3-5 klatek na sekundę. Podczas używania OpenCV-T ilość klatek wzrosła do 11-13.
\subsection[Adobe]{Adobe}
Adobe to producent oprogramowania, służącego między innymi do obróbki zdjęć i materiałów wideo. W przypadku produktów Adobe, tworzonych na komputery z systemem Windows, api OpenCL jest często używane do przetwarzania na proesorach graficznych. W przypadku aplikacji tworzonych na system Android wykorzystywanym api jest Vulkan. Jednak według wypowiedzi Erica Berdahla [12], produkty Adobe na Androidzie wykorzystują kernele w języku OpenCL C, napisane dla komupterowych wersji programu. Kernele te są kompilowane do kodu pośredniego (SPIRV) a następnie wykonywane przy użyciu api Vulkana.
\subsection[Testy mierzące wydajność i jakość urządzenia]{Testy mierzące wydajność i jakość urządzenia}
Najwięcej aplikacji, które w najwidoczniejszy sposób deklarują używanie api OpenCL, to testy, które mierzą wydajność urządzenia. Programy te najczęściej mają na celu zmierzenie mocy obliczeniowej czy uzyskanie podstawowych informacji o urządzeniu takich jak na przykład ilość jednostek wykonawczych. Pozyskiwane przez te programy dane mają jedynie wartość informacyjną o specyfice testowanego urządzenia.

